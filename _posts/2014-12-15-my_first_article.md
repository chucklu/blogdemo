---
title: 古诗十九首
---

#{{page.title}}

## 目录
+ [行行重行行](#partI)
+ [青青河畔草](#partII)
+ [青青陵上柏](#partIII)

----------------------------------

<h2 id="partI">行行重行行</h2>
行行重行行，与君生别离。  
相去万余里，各在天一涯。  
道路阻且长，会面安可知？  
胡马依北风，越鸟巢南枝。  
相去日已远，衣带日已缓。  
浮云蔽白日，游子不顾返。  
思君令人老，岁月忽已晚。  
弃捐勿复道，努力加餐饭。  

-------------------------------------

<h2 id="partII">青青河畔草</h2>
青青河畔草，郁郁园中柳。  
盈盈楼上女，皎皎当窗牖。  
娥娥红粉妆，纤纤出素手。  
昔为倡家女，今为荡子妇，  
荡子行不归，空床难独守。  

--------------------------------------

<h2 id="partIII">青青陵上柏</h2>
青青陵上柏，磊磊涧中石。  
人生天地间，忽如远行客。  
斗酒相娱乐，聊厚不为薄。  
驱车策驽马，游戏宛与洛。  
洛中何郁郁，冠带自相索。  
长衢罗夹巷，王侯多第宅。  
两宫遥相望，双阙百馀尺。  
极宴娱心意，戚戚何所迫？  

{{page.date|date_to_string}}